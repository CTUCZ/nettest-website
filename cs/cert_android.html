<!doctype html>
<html>
<head>
    <title>Návod k provedení certifikovaného měření v mobilní aplikaci pro Android</title>
    <meta charset="UTF-8">
</head>
<body style="color:black; font-size:100%; background-color:white;">
<h2>Návod k provedení certifikovaného měření v mobilní aplikaci pro Android</h2>

<h3>1 Účel certifikovaného měření nástrojem ČTÚ-NetTest:</h3>

<p>Měření slouží koncovým uživatelům ke:</p>
<ol>
    <li>
        zjištění úrovně pokrytí (pokryto/nepokryto) konkrétního místa podle podmínek v udělení práv k využívání rádiových kmitočtů pro zajištění sítí elektronických komunikací, 
        vydaných ČTÚ. Pokud je výsledek certifikovaného měření v rozporu s mapou pokrytí (uváděnou operátorem na jeho stránkách), může uživatel podat stížnost operátorovi a 
        doložit ji protokolem, který je výstupem certifikovaného měření,
    </li>
    <li>
        zjištění rychlosti downloadu/uploadu a porovnání s rychlostí uvedenou ve smlouvě o poskytování služby. Pokud je výsledek certifikovaného měření v rozporu se smlouvou, 
        může uživatel podat reklamaci operátorovi a doložit ji protokolem, který je výstupem certifikovaného měření.
    </li>
</ol>

<h3>2 Podmínky certifikovaného měření</h3>

<ul class="uk-list uk-list-bullet">
    <li>
        <strong>Ve venkovním volném prostředí (mimo budovy, automobily atd.).</strong> 
    </li>
    <li>
        <strong>Bez pohybu po celou dobu měření (60 minut).</strong>
    </li>
    <li>
        <strong>Ve výšce přibližně 1,5 m (pro tuto výšku jsou stanoveny hodnoty úrovní signálu).</strong>
    </li>
    <li>
        <strong>Vypnuté aplikace, které využívají datové připojení (datové přenosy).</strong>
    </li>
    <li>
        <strong>Připojení pouze k mobilním datům (LTE, 5G) a vypnutá Wi-Fi.</strong>
    </li>
    <li>
        <strong>Zapnutá GPS (funkce zjišťování polohy).</strong>
    </li>
    <li>
        <strong>Dostatečné množství dat (měření spotřebuje cca 1 GB – dle rychlosti mobilní sítě).</strong>
    </li>
</ul>

<h3>3 Interpretace výsledků certifikovaného měření</h3>
<p>
    Shrnutí naměřených hodnot je v protokolu v kapitole „Provedená měření“. Zde jsou shrnuty naměřené výsledky pro jednotlivá měření, na jejichž základě lze rozhodnout, 
    zda dané místo je či není pokryté mobilním signálem a zda hodnoty downloadu/uploadu odpovídají hodnotám ve smlouvě mezi uživatelem a operátorem.
</p>
<p>
    Pokud v průběhu měření došlo k chybě, je to uvedeno v kapitole „Validace“. V takovém případě je měření nutné opakovat.
</p>
<p>
    Poslední kapitolou protokolu je „Výsledky jednotlivých měření“, kde jsou podrobné technické údaje určené pro operátory, kteří budou řešit případnou stížnost na pokrytí.
</p>

<h3>4 Detailní popis certifikovaného měření</h3>
<p>
    Podmínky certifikovaného měření v mobilní aplikaci pro Andorid vycházejí zejména z následujících dokumentů:
</p>

<ul class="uk-list uk-list-bullet">
    <li>
        <a href="https://www.ctu.gov.cz/sites/default/files/obsah/stranky/vyhlaseni-vyberoveho-rizeni-2013/soubory/vyhlasenivyberovehorizeni15082013priloha3.pdf" target="_blank">
            Přílohou 3 k Vyhlášení výběrového řízení za účelem udělení práv k využívání rádiových kmitočtů k zajištění veřejné komunikační sítě 
            v pásmech 800 MHz, 1800 MHz a 2600 MHz.
        </a>
    </li>
    <li>
        <a href="https://www.ctu.gov.cz/sites/default/files/obsah/ctu/oznameni-ceskeho-telekomunikacniho-uradu-o-vyhlaseni-vyberoveho-rizeni-za-ucelem-udeleni-prav-k/obrazky/20200807-priloha5cz.pdf" target="_blank">
            Přílohou 5 k Vyhlášení výběrového řízení za účelem udělení práv k využívání rádiových kmitočtů pro zajištění sítí elektronických komunikací v kmitočtových 
            pásmech 700 MHz a 3400–3600 MHz.
        </a>
    </li>
    <li>
        <a href="https://www.ctu.gov.cz/sites/default/files/obsah/stranky/36864/soubory/vos1final.pdf" target="_blank">
            Dalším důležitým parametrem pro posouzení výkonu služby je v případě služby mobilního internetu smluvně udávaná hodnota běžně dostupné rychlosti nebo 
            minimální zaručené rychlosti. Ta je rozhodující pro určení, zda dochází k případným odchylkám.
        </a>
    </li>   
</ul>

<p>
    <strong>Certifikované měření se skládá ze 6 časově oddělených testů během jedné hodiny.</strong>
</p>
<p>
    <strong>Každý z 6 testů probíhá přibližně 1 minutu a mezi testy je přestávka vždy 10 minut.</strong>
</p>
<p>
    <strong>
        Test se skládá z inicializace, měření odezvy vzdáleného serveru (ping) a testu datových přenosů v délce 10 sekund pro každý směr datové komunikace (download a upload).
    </strong>   
</p>
<p>
    <strong>
        Režim certifikovaného měření může způsobovat vysokou spotřebu dat. V kombinaci s rychlou službou přístupu k internetu může 6 provedených testů spotřebovat 1 GB i více dat.
        Důrazně proto doporučujeme, abyste režim certifikovaného měření používali pouze s tarify bez FUP limitu, kde nebude pro Vás vyčerpání vašeho FUP limitu znamenat další 
        finanční náklady. 
    </strong>
</p>
<p>
    Prvním důležitým parametrem pro posouzení kvality služby je úroveň pokrytí mobilním signálem operátora. Minimální úroveň signálů pro dostupnost služeb („pokryto“) 
    je dána „Přílohou 5 k Vyhlášení výběrového řízení za účelem udělení práv k využívání rádiových kmitočtů pro zajištění sítí elektronických komunikací v kmitočtových pásmech
    700 MHz a 3400–3600 MHz“ a „Přílohou 3 k Vyhlášení výběrového řízení za účelem udělení práv k využívání rádiových kmitočtů k zajištění veřejné komunikační sítě 
    v pásmech 800 MHz, 1800 MHz a 2600 MHz“.
</p>
<p>
    Z těchto dokumentů je pro certifikované měření využita tabulka limitních hodnot pro kontrolní měření pokrytí ve venkovním prostředí, která udává, jaká úroveň signálu je 
    rozhodující pro určení, zda je dané místo pokryté nebo nepokryté mobilním signálem:
</p>

<table class="uk-table" style="text-align:center; width:60%; margin-left:auto; margin-right:auto">
    <thread>
        <tr>
            <th style="text-align:center">Kmitočtové pásmo</th>
            <th style="text-align:center">Limitní RSRP pro obydlená území ve venkovním prostředí [dBm]</th>
        </tr>
    </thread>
    <tbody>
        <tr>
            <td>700 MHz</td>
            <td>– 109</td>
        </tr>
        <tr>
            <td>800 MHz</td>
            <td>– 109</td>
        </tr>
        <tr>
            <td>900 MHz</td>
            <td>– 109</td>
        </tr>
        <tr>
            <td>1800 MHz</td>
            <td>– 107</td>
        </tr>
        <tr>
            <td>2100 MHz</td>
            <td>– 106</td>
        </tr>
        <tr>
            <td>2600 MHz</td>
            <td>– 105</td>
        </tr>
        <tr>
            <td>3440–3800 MHz</td>
            <td>– 100</td>
        </tr>
    </tbody>
</table>

<p>
    Pokud operátor na své mapě pokrytí uvádí, že dané místo je pokryto, musí splňovat tyto minimální úrovně. Mapy pokrytí území ČR od jednotlivých operátorů:
</p>

<ul class="uk-list uk-list-bullet">
    <li>
        <strong>O2:</strong> &nbsp;<a href="https://www.o2.cz/osobni/mapa-pokryti" target="_blank">https://www.o2.cz/osobni/mapa-pokryti</a>
    </li>
    <li>
        <strong>T-Mobile:</strong> &nbsp;<a href="https://www.t-mobile.cz/podpora/mapa-pokryti-internetem/mobilni" target="_blank">https://www.t-mobile.cz/podpora/mapa-pokryti-internetem/mobilni</a>
    </li>
    <li>
        <strong>Vodafone:</strong> &nbsp;<a href="https://www.vodafone.cz/mapa-pokryti" target="_blank">https://www.vodafone.cz/mapa-pokryti</a>
    </li>
</ul>

<p>
    Druhým důležitým parametrem pro posouzení výkonu služby je v případě služby mobilního internetu smluvně udávaná hodnota běžně dostupné rychlosti nebo minimální zaručené 
    rychlosti. Ta je rozhodující pro určení, zda dochází k případným odchylkám.
</p>
<p>
    Pokud skutečně dosahovaná rychlost stahování (download) nebo vkládání (upload) klesne pod smluvně udávanou minimální rychlost pro daný směr datové komunikace, 
    dochází k výpadku služby, tedy k jejímu neposkytování. V tomto případě máte právo na reklamaci služby.
</p>
<p>
    <strong>Dotazy ohledně certifikovaného měření směřujte, prosím, na adresu <a href="mailto:nettest@ctu.gov.cz">nettest@ctu.gov.cz</a>.</strong>
</p>
</body>
</html>